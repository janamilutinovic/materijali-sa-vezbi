# Naučno izračunavanje - informacije o završnom ispitu

Završni ispit iz Naučnog izračunavanja se sastoji iz **praktičnog** i **teorijskog** dela. Oba dela se polažu u istom terminu i to prvo teorijski deo u trajanju od oko 45 minuta, a potom praktični deo. Ukupno trajanje ispita je **3 sata**.


## Praktični deo ispita
Praktični deo ispita se radi na računarima. Potrebno je rešiti zadatke na osnovu zadatih smernica, Jupyter postavki i priloženih materijala. U direktorijumima [2018](./2018) i [2019](./2019) možete videti primere ranijih zadataka. Teme koje su obrađivane u ovim školskim godinama su nešto drugačije od onih koje su obrađivane u ovoj školskoj godini, ali će zadaci približiti koncept samog praktičnog ispita, njegovu zahtevnost i obim. 

Na ispitu će biti dozvoljeno korišćenje  **isključivo** zvanične dokumentacije za programski jezik Python i biblioteke NumPy, Pandas, Matplotlib i SciPy.  

Praktični deo ispita nosi **30 poena** i za uspešno polaganje je potrebno ostvariti prag od **10 poena**. 


## Teorijski deo ispita
Teorijski deo ispita se radi na papiru i u formi pitalica je. Pitalice su nalik onima koje su korišćene za pripreme za čas i na njih je potrebno dati jasne, konkretne i kratke odgovore.

Teorijski deo ispita nosi **45 poena**  i za uspešno polaganja je potrebno ostvariti prag od **20 poena**. 




